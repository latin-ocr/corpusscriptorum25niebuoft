444 ANNoTAnoNEs

omnium: non ideo falsa religio erit vera, :iut vera falsa,
cum donum hoc a Deo non concedatur eo consilio, ut errori
{idem conciliet, quod praecipue inde colligimus, quia multis
seculis antequam Calvini, aut Lutheri‚ aut Wicleffi secta na-
sceretur, donum hoc concessum fuit regibus, quos catholicae
et Romanae ecclesiae studiosissimos et observantissimos fuisse,
ne ipsi quidem, qui a vera ecclesia defecere, inficiari possunt.
Quo igitur fine Deus olim regibus catholicis donum hoc con-
cessit, eodem durat adhuc, si durat apud haereticos, nempe
ut in miserorum solatium et subsidium cedat: quid si in te-
stimonium verae et catholicae religionis, ita ut inimici nostri,
licet nolentes et inviti, pro nobis testimonium dicant? Si
enim in eum finem olim Deus donum hoc regibus pietate et
catholicae ecclesiae studio excellentissimis largitus est, utique
eodem fine hoc etiam aevo apud non catholicos, catholicorum
tamen in solio successores, perseverat: neque enim finem mi-
raculi mutat Deus , ut quod antea erat pro stabilienda fide,
sit postea pro perfidia3 ut proinde ipsi sua vineta caedant et
adversus se testimonium ferant, cum talia opera faciunt, qui-
hus religionem maiorum suorum, quam aspernantur, confirmant.
Verum, ut intra lineam nos recipiamus, absimile vero non
est , fieri interdum, tametsi raro , ut a recta religione alieni
opera quaedam supra naturae vires edant, vel potestate ac-
cepta ab officio, per successionem aut electionem legitime com-
parato, cui Deus gratiam aliquam contulerit, vel peculiari
nutu Dei, dividentis dona sua, prout vult et quibus vult: qui
nunquam tamen ita dividit, ut per ea pravae doctrinae vim
roburque addat , aut addi velit: et si quis haereticus aut
schismaticus diceret , donum faciendi miracula sibi divlnitus
obtigisse ad haereseos aut schismatis sui confirmationem, (quod-
Calvinianus Toocker de charismate illo curandi strumas ridi-
cule di-cit,) is nulli, nisi improvido et inconsiderato, erroris
discrimen crearet: nam si quis mentem vel paululum adver-
tat remque accuratius secum perpendat, semper deprehendet
huiusmodi miraculorum effectionem ad alium finem, quam ta-
lis ferat, referri: aut si mendacium abstrusius est, quam ut
facili negotio ad eius cubilia perveniri queat, ad preces con-
fugiendum erit, petendaque lux a Deo, ne impostorum falla-
ciis circumveniamur. Quo casu divinae providentiae· munus
est, ut recte docet Franciscus Soaretz, non permittere, ut qui
ad hunc modum se suasque rationes componit, decipiatur,
Lege Soaretzium tom. 2. in 5. part. divi Thomae , disp. δι’.
sect. 2. sub finem. Nullum ergo , dicet aliquis, ad proban-
dam veram doctrinam ex veris miraculis argumentum sumi
potest. Non sequitur omnino nullum, sed non omnino ne-
cessarium sumi posse, inquit Ioannes Maldonatus in cap. 8⁸

 

