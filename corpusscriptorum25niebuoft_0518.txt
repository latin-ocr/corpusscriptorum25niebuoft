508 ANNOTATioNEs

zenus libro 5. capite 98. ct libro 4. capite 24. Damnatus est
Ioannes patriarcha deque dignitatis gradu deiectus, tomus
alter contra Acindynum eiusque discipulos conscriptus et sub-
scriptus: ὖπογραφαῖς ἀρχιερέων τριάκοντα τὸ βέβαιον ἔχων,
οἷς συνεῖπε δι’ ὑπογραφῆς ὕστερον καί ὃ ἁγιώτατος πατρι-
άρχης Ἱεροσολύμων, inquit David Monachus, seu quisquis
ille collector est, in sua de controversia Barlaami et Acindyni
relatione.

Necdum tamen Palamae eiusque studiosis pacifice trium-
phare licebat, licet tertia iam synodo victores pronuntiati
fuissent. Plerique enim ex doctioribus tomo seu definitioni
et decreto synodi minime acquiescentes libere contradicebant,
ex‘quorum numero metropolitae duo, alter Ephesi, alter Gaui,
item Nicephorus Gregoras et Deixus. Coacta est ergo quarta
synodus a Cantacuzeno ‚ postquam Constantinopolim iarn ob-
tinuisset, praesidente ipso Cantacuzeno et Callisto patriarcha
Constantinopolitano, in locum deiecti loannis suffecto: de qua
synodo fuse Cantacuzenus libro quarto , capite vigesimo ter·-
tio, vigesimo quarto, vigesimo quinto et David Monachus in
sua relatione ‚ immo tota exstat in saepius iam nominato co-
dice Augustano ‚ cum subscriptionibus utriusque imperatoris ,
Cantacuzeni videlicet et Ioannis Palaeologi‚ metropolitarum
et episcoporum aliorumque ministrorum ecclesiae. Eidem
synodo postea subscribere debuit Matthaeus Cantacuzenus,
Ioannis filius, iam ad imperium evectus, et quidem non pau-
cis, ut moris erat, sed prolixe admodum. Legimus subscri-
ptionem hanc in Augustano codice, quae his verbis termina·-
tur: παρουσίᾳ τοῦ κραταιοῦ καί κυρίου μου, αόθὲντου καί
βασιλέως τοῦ πατρὸς τῆς βασιλείας μου, καί τοῦ παναγιω-
πάτου μου δεσπότου τοῦ οἰκουμενικοῦ πατριάρχου κυρίου
mmo-⁹501, ‚ καί τῆς περὶ αὐτὸν θείας καί ἱερᾶς συνόδου ,
Ματθαῖος ἐν Χριστῷ τῶ θεῷ πιστὸς βασιλεὺς καί αὐτοκρά-
τωρ Ῥωμαίων Ἀσάνης o* Καντακουζηνός. Quibus verbis si-
gnificari videtur, quintam synodum celebratam esse super
controversia Palamae cum Barlaamo et Acindyno eorumque
sectatoribus: nam tempore quartae synodi Philotheus non
erat patriarcha, sed Callistus: hancque quintam synodum con-
gregatam oportuit antequam Ioannes Cantacuzenus imperio se
abdicaret, cum Matthaeus in praesentia illius, tamquam adhuc
imperatoris, subscripserit.

Porro contra Tomum quartae Synodi tot subscriptioni-
bus munitum libros decem scripsit Nicephorns Gregoras ‚ qui-
licet prima Synodo‚ vivente adhuc Andronico iuniore ‚ Bar-
laamo adversari videretur, cuius suae mentis non obscura in- -
dicia dedit libro undecimo historiae Byzantinae cxtremo3
postea tamen aperte Barlaamum et Acindynum tueri coepit.

